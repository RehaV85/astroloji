---
layout: post1
title: Temmuz Ayı Boyunca Burçları Etkileyen Önemli Gökyüzü Olayları
date: 2025-07-04 10:00:00 +0300
image: /assets/img/blog/blog-1.webp # Bu, post.html içindeki resim yolu olacak
description: Temmuz ayının astrolojik gelişmeleri Oğlak Dolunayı, Merkür Retrosu ve Aslan Yeni Ayı. Burçlara etkileri.
keywords: Temmuz astroloji, Oğlak Dolunayı, Merkür Retrosu, Aslan Yeni Ayı, burçlar, Aslı Zor
author: Aslı Zor
---

Ayın en belirgin üç astrolojik gelişmesi; **10 Temmuz’daki Oğlak Dolunayı**, **18 Temmuz Merkür Retrosu**, **24 Temmuz’da Aslan burcunda gerçekleşecek ‘yeni ay’** olacak.

Bu gökyüzü hareketleri ilişkiler, kariyer, sağlık ve maddi konular gibi birçok alanda etkili olabilir. Hangi burç hangi konularda etki alacak? Hangi tarihlere dikkat edilmeli?

Burcunuza özel yorumlar ve önemli tarihlerle ilgili detaylara yazımızda yer verdik.

Astrolojik olarak:
- Dolunaylar farkındalık getirir
- Yeni aylar yeni başlangıçların kapısını aralar
- Merkür retrosu ise geçmişle yüzleşme zamanıdır.

> Yeni aylar yeni başlangıçların kapısını aralar.

<img src="/assets/img/blog/blog-2.jpg" alt="burçlar" class="img-fluid">

### TEMMUZ AYI BURÇ YORUMLARI…

♈ KOÇ & Yükselen Koçlar

Temmuz ayında odağınız aile, ev ve kariyer olacak.
4 Temmuz’da Venüs’ün İkizler burcuna geçişiyle birlikte iletişim trafiğiniz hızlanıyor. Kardeşler, yakın çevre, seyahatler ve medya ile ilgili konular gündeme gelebilir.

10 Temmuz Oğlak Dolunayı, kariyer hayatınızda önemli gelişmeleri beraberinde getirebilir. Üstlerle ilişkilerde dikkatli olun; iş-aile dengesini korumaya çalışın.

18 Temmuz’da Merkür retrosu başlıyor. Aşk hayatınızda, çocuklarla ilgili konularda ya da yaratıcı projelerde yanlış anlaşılmalar, gecikmeler yaşanabilir. Bu süreçte "ben bilirim" tutumundan uzak durmak, açık iletişim kurmak oldukça önemli.

24 Temmuz Yeniayı, geçmişte zorlandığınız konularda yeni bir başlangıç yapmanız için size fırsatlar sunabilir. Kendinize dönüp neyi nasıl daha iyi yapabileceğinizi gözden geçirin.

♉ BOĞA & Yükselen Boğalar

Temmuz ayında odağınız yakın çevre, iletişim, medya çalışmaları ve seyahatler olacak. Aynı zamanda aşk hayatı ve çocuklarla ilgili sorumluluklar da öne çıkabilir.

4 Temmuz’da Venüs’ün İkizler burcuna geçişiyle, maddi konularda hızlı gelişmeler yaşanabilir. Kazanç fırsatları gündeme gelirken, harcamalarda da artış olabilir. Beklediğiniz bazı ödemeler ya da alacaklar gelebilir.

10 Temmuz Oğlak Dolunayı, uzak yolculuklar, yurtdışı bağlantılı işler, eğitim ya da hukuki konularla ilgili gelişmeleri beraberinde getirebilir. Bu alanlarda sonuç alabilirsiniz.

18 Temmuz’da başlayan Merkür retrosu, ev ve aile hayatınızda iletişim aksaklıklarına neden olabilir. Aile bireyleriyle yanlış anlaşılmalara karşı dikkatli olun. Emlak, taşınma, tadilat ya da alım-satım gibi konular varsa, mümkünse 10 Ağustos sonrasını tercih edin. Mecburi durumlarda uzman görüşü almak önemli olacaktır.

24 Temmuz Yeniayı, ev-aile temalarında yeni kararları ve başlangıçları beraberinde getirebilir. Bu dönem, yapılandırma ve düzenleme için destekleyici olabilir.

♊ İKİZLER & Yükselen İkizler 

Temmuz ayında odağınız ev, aile ve yuva konuları olacak. Aile büyükleriyle ilgili çözülmesi gereken meseleler ya da evle ilgili düzenlemeler gündeme gelebilir.

4 Temmuz’da Venüs’ün burcunuza geçişiyle birlikte kendinize olan güveniniz artıyor. Gözler sizin üzerinizde! Dış görünüşünüzle ilgili değişiklikler yapmak, daha fazla sosyalleşmek ve ilgi odağı olmak isteyebilirsiniz.

10 Temmuz Oğlak Dolunayı, finansal konuları ön plana çıkarıyor. Özellikle borç-alacak dengesi, krediler, vergi ve sigorta gibi meselelerle ilgilenmeniz gerekebilir. Haziran ayı boyunca başlattığınız işleri tamamlama şansı da doğabilir.

18 Temmuz’da Merkür retrosu başlıyor ve bu sizi doğrudan etkileyebilir. Elektronik cihazlarla ilgili sorunlara karşı önlem alın, önemli verilerinizi mutlaka yedekleyin. Yakın çevreniz, kardeşler, eğitim ve seyahat konularında gecikmeler veya iletişim sorunları yaşanabilir. “Ben bilirim” tutumundan kaçınarak daha esnek ve açık iletişim kurmaya çalışın.

24 Temmuz Yeniayı, retro sürecinde karşılaştığınız sorunları fark etmeniz ve bunları düzeltmeniz için bir fırsat sunuyor. Yeni kararlar almak ve eksikleri tamamlamak için destekleyici bir dönem olabilir.

♋ YENGEÇ & Yükselen Yengeçler

Temmuz ayında odağınız kendinizle ilgili yeni başlangıçlar olacak. Aynı zamanda yakın çevre, kardeşler, eğitim ve kısa seyahatler de gündeminizde olabilir.

4 Temmuz’da Venüs’ün İkizler burcuna geçişiyle, biraz içe çekilmek, dinlenmek ve arka planda kalmak isteyebilirsiniz. Yürüttüğünüz işleri daha çok perde arkasından ilerletme eğiliminde olacaksınız. Bu dönem, sizin için zihinsel ve ruhsal bir toparlanma süreci olabilir.

10 Temmuz Oğlak Dolunayı, tam karşıt burcunuzda gerçekleşiyor. İlişkiler, bu dönemin ana teması. Hayatınızda biri yoksa yeni biriyle tanışabilir, mevcut bir ilişkiniz varsa resmiyet kazanabilir. Evlilik teklifi, nişan, söz gibi gelişmeler yaşanabilir. Ortaklı işler veya taşınma da gündeme gelebilir.

18 Temmuz’da başlayan Merkür retrosu, parasal alanlarınızı etkiliyor. 10 Ağustos’a kadar maddi konularda net düşünmek zor olabilir. Hatalı harcamalar ya da yanlış yatırımlar riskine karşı dikkatli olun. Mümkünse önemli maddi kararları retro öncesinde tamamlamaya çalışın.

24 Temmuz Yeniayı, yine finansal konulara odaklanmanızı sağlayacak. Alacak-verecek meseleleri, ödemeler veya gelir planlamaları gibi konularda yeni kararlar alabilir, eksik kalanları tamamlayabilirsiniz.

♌ ASLAN & Yükselen Aslanlar

Temmuz ayında enerjiniz biraz içe dönebilir. Dinlenmek, geri planda kalmak, zihinsel olarak toparlanmak isteyebilirsiniz. Aynı zamanda maddi konular da gündeminizde olacak.

4 Temmuz’da Venüs’ün İkizler burcuna geçişiyle, sosyal çevreniz hareketleniyor. Arkadaşlarınızla daha fazla vakit geçirebilir, tatil planları, davetler ve organizasyonlara katılabilirsiniz. Keyifli bağlantılar sizi bekliyor!

10 Temmuz Oğlak Dolunayı, iş, sağlık ve hizmet alanınızı aydınlatıyor. Yoğun çalışma temposu kemikler, dizler, dişler ya da ciltle ilgili sağlık sorunlarını tetikleyebilir. İş hayatınızda önemli gelişmeler yaşanabilir; yeni bir görev, düzenleme ya da tamamlanması gereken işler olabilir.

18 Temmuz’da Merkür retrosu sizin burcunuzda başlıyor! Bu retrodan en çok etkilenecek burçlardan birisiniz. Kendinizi ifade etmekte zorlanabilir, alınganlık ve yanlış anlaşılmalar yaşayabilirsiniz. Özellikle ikili ilişkilerde ego, kibir ve ani çıkışlardan uzak durmalısınız.

24 Temmuz Yeniayı, hayatınızda yeni başlangıçlar yapmak için güçlü bir potansiyel taşıyor. Ancak Merkür retrosu devam ettiği için, önemli adımları 10 Ağustos sonrasına bırakmanız daha sağlıklı olabilir.

♍ BAŞAK & Yükselen Başaklar

Temmuz ayında sosyal çevre, arkadaşlıklar, organizasyonlar ve ekip çalışmaları öne çıkıyor. Aynı zamanda kendinizle ilgili ilgilenmeniz gereken konular da gündeminizi meşgul edecek.

4 Temmuz’da Venüs’ün İkizler burcuna geçişiyle, iş ve kariyer hayatınızda destekleyici gelişmeler yaşanabilir. Üstlerinizden takdir görebilir, projelerinizle dikkat çekebilirsiniz. Sosyal ortamlarda tanınmak, prestij kazanmak da mümkün.

18 Temmuz’da Merkür retrosu başlıyor. Bu retro sizin için önemli çünkü yöneticiniz Merkür. Geçmişte çözülmemiş meseleler, yeniden karşınıza çıkabilir. Eski problemleri fark etme, onarma ve tamamlanmamış işleri toparlama fırsatı sunacak.

Eğer bu dönemi iyi değerlendirir, eksikleri giderirseniz; 24 Temmuz Yeniayı ile birlikte yeni bir sayfa açmanız mümkün olacak. Kendinizle ilgili yeni başlangıçlar için asıl güçlü enerjiler Ağustos ayı sonunda sizinle olacak. O zamana kadar geçmişi toparlayın, zihninizi netleştirin ve kendinizi hazırlayın.

♎ TERAZİ & Yükselen Teraziler

Bu ay odağınız iş, kariyer ve sorumluluklar üzerinde olacak. Enerjiniz zaman zaman düşük olabilir; özellikle sağlık konularına karşı dikkatli olmanızda fayda var.

4 Temmuz’da Venüs’ün İkizler burcuna geçişiyle, yurt dışı bağlantılı işler, seyahatler, eğitim veya akademik alanlarda olumlu gelişmeler yaşanabilir. Farklı kültürlerden insanlarla bir araya gelmek, yeni bilgiler öğrenmek size iyi gelebilir.

10 Temmuz Oğlak Dolunayı, ev, aile ve yuva konularında bazı gelişmeleri beraberinde getirebilir. Özellikle baba figürü ya da aile büyükleriyle ilgili tamamlanması gereken durumlar önünüze gelebilir. Bu dönemde iş ve aile hayatı arasında denge kurmaya özen göstermelisiniz.

18 Temmuz’da Merkür retrosu başlıyor. Bu süreçte sosyal çevreniz, arkadaşlık ilişkileriniz mercek altına alınacak. Eski dostlarla yeniden bir araya gelebilir, geçmişte yaşanan kırgınlıkları tatlıya bağlayabilirsiniz. Ancak bazı ilişkiler için de yol ayrımı kaçınılmaz olabilir.

24 Temmuz Yeniayı, bu alanda yeni kararlar almanızı sağlayabilir. Sosyal çevrenizi yeniden şekillendirmek ve kimlerle yola devam edeceğinizi belirlemek için destekleyici bir dönem.

♏ AKREP & Yükselen Akrepler

Bu ay odağınız sosyal çevre, arkadaşlıklar, davetler ve organizasyonlar olacak. Grup projeleri, ekip çalışmaları ve sosyal medya gibi alanlarda oldukça aktif ve görünür olabilirsiniz. Paylaşımlarınızın etkisi artıyor, kendinizi göstermek için güzel bir dönemdesiniz!

4 Temmuz’da Venüs’ün İkizler burcuna geçişiyle, finansal alanda hızlı gelişmeler yaşanabilir. Beklenmedik bir ödeme gelebilir, banka ve kredi konuları gündeme gelebilir. Kredi başvuruları için uygun bir dönem. Bu üç haftalık süreçte para kazanma potansiyeliniz artıyor.

10 Temmuz Oğlak Dolunayı, yakın çevreniz, kardeşleriniz ve iletişim alanlarında bazı gelişmeleri beraberinde getirebilir. Bu alanlarda tamamlanması gereken konular ön plana çıkabilir.

18 Temmuz’da Merkür retrosu, kariyer alanınızda gerçekleşiyor. Üstlerle iletişimde yanlış anlaşılmalar, statü ya da imajla ilgili gerilimler oluşabilir. Özellikle patronlarla diyaloglarda dikkatli olmalısınız.

24 Temmuz Yeniayı, retro döneminde karşılaştığınız sorunları fark etmeniz ve düzeltmeniz için bir fırsat sunuyor. Gerekli düzenlemeleri yaparsanız, yeni ve sağlam başlangıçlar için güçlü bir temel atabilirsiniz.

♐ YAY & Yükselen Yaylar

Temmuz ayında odak noktanız iş, kariyer ve toplum önündeki duruşunuz olacak. Aynı zamanda finansal konular da gündeminizde önemli yer tutacak.

4 Temmuz’da Venüs’ün İkizler burcuna geçişiyle, ikili ilişkileriniz hareketleniyor. Partnerinizle daha romantik, keyifli vakitler geçirebilir, ilişkinizi bir adım ileriye taşıyabilirsiniz.  Belki bir evlilik teklifi alabilir ya da iş ortaklığı yapıyorsanız danışan sayınızda artış gözlemleyebilirsiniz.

10 Temmuz Oğlak Dolunayı, kazanç alanlarınızda önemli gelişmeleri beraberinde getirebilir. Uzun süredir emek verdiğiniz projelerin karşılığını alma zamanı. Alacaklarınız tahsil olabilir, maddi bir rahatlama yaşayabilirsiniz.

18 Temmuz’da Merkür retrosu, yurt dışı bağlantılı işler, eğitim, seyahat, hukuk ve ticaret alanlarını etkileyecek. Devam eden dava süreçleri, akademik çalışmalar ya da seyahat planlarında gecikmeler ve aksaklıklar yaşanabilir. Sabırlı olun ve detaylara dikkat edin.

24 Temmuz Yeniayı, bu alanlardaki sorunları gözden geçirmek ve yeni bir düzen kurmak için önemli bir fırsat sunacak.  Eğitiminizi, işinizi ya da yurtdışı bağlantılarınızı yeniden yapılandırmak için doğru bir zaman olabilir.

♑ OĞLAK & Yükselen Oğlaklar

Temmuz ayında odak noktanız ikili ilişkiler, iş ortaklıkları ve danışmanlık süreçleri olacak. Hem özel hayatınızda hem de profesyonel ilişkilerinizde denge arayışınız artıyor.

4 Temmuz’da Venüs’ün İkizler burcuna geçişiyle, çalışma ortamınızda olumlu gelişmeler yaşanabilir. İş arkadaşlarınızdan ya da çalışanlarınızdan destek görebilir, günlük düzeninizi daha verimli hale getirebilirsiniz. Ayrıca sağlığınızla ilgili bir rahatsızlığınız varsa, iyileşme sürecine girebilirsiniz.

10 Temmuz Oğlak Dolunayı, sizin burcunuzda gerçekleşiyor! Bu dolunayda hem bedensel sağlığınıza ekstra özen göstermeli, hem de hayatınızla ilgili önemli kararları dikkatle değerlendirmelisiniz. Özellikle kemik, diş, diz ve deri ile ilgili konular gündeme gelebilir. Aynı zamanda bu dolunay, hayatınızdaki kişilerle ilgili önemli kararları da beraberinde getirebilir. Bir ilişkiyi sonlandırmak ya da ileriye taşımak gibi kritik eşiklerden geçebilirsiniz.

18 Temmuz’da Merkür retrosu, finansal alanınızı etkiliyor. Harcamalar artabilir, riskli yatırımlardan kaçınmak önemli. Bilmediğiniz alanlara para yatırmaktan kaçının ve borç-alacak dengesini iyi yönetin.

24 Temmuz Yeniayı, parasal konularda yeni gelişmeleri beraberinde getirecek.
Beklediğiniz bir ödeme gelebilir. Mevcut borçlarınızı kapatabilir ya da alacaklarınızı tahsil etme imkanı bulabilirsiniz.

♒ KOVA & Yükselen Kovalar

Temmuz ayında iş, hizmet, sağlık ve finansal konular gündeminizde olacak. Günlük yaşamınızda daha organize olmak isteyebilir, hem maddi hem bedensel anlamda iyileşme yoluna gidebilirsiniz.

4 Temmuz’da Venüs’ün İkizler burcuna geçişiyle, aşk hayatınızda keyifli gelişmeler yaşanabilir. Kalbiniz boşsa yeni bir aşka yelken açabilirsiniz. Çocuklarla ilgili güzel haberler alabilir, sanatsal ve yaratıcı işleriniz varsa bunları kazanca dönüştürme fırsatlarıyla karşılaşabilirsiniz.

10 Temmuz Oğlak Dolunayı, enerjinizi biraz içe çekecek. Dinlenmek, geri planda çalışmak ve ruhsal anlamda toparlanmak isteyebilirsiniz. Bu süreçte iç sesinizi dinleyin ve arkanızda dönebilecek gizli gündemlere karşı dikkatli olun.

18 Temmuz’da Merkür retrosu, ikili ilişkiler alanınızda başlıyor. Partnerinizle ya da yakın iş birliklerinde iletişim sorunlarına dikkat! Ego, hırs ve kibirden uzak durarak, açık ve net bir iletişim kurmaya çalışın. Taşınma konuları gündeminizde olabilir. Nakliye firmaları ile sorunla karşılaşmamak için sigorta yapmaya çalışabilirsiniz. 

24 Temmuz Yeniayı, ilişkilerdeki sorunları fark edip düzeltme ve yeni başlangıçlar yapma fırsatını size sunacak. İletişiminizi yapılandırmak için bu süreci iyi değerlendirin.

♓ BALIK & Yükselen Balıklar

Temmuz ayında aşk hayatınız, çocuklarla ilgili konular ve ikili ilişkileriniz ön planda olacak. Kalbiniz boşsa duygusal anlamda yeni tanışmalar yaşanabilir, ilişkisi olanlar için ise bu alanlarda daha fazla sorumluluk alma zamanı olabilir.

4 Temmuz’da Venüs’ün İkizler burcuna geçişiyle, ev ve aile hayatınıza daha fazla vakit ayırmanız gerekebilir. Evinizde yapılması gereken düzenlemelere odaklanabilir, aile içi ilişkileri onarmak ya da evle ilgili estetik değişiklikler yapmak isteyebilirsiniz.

10 Temmuz Oğlak Dolunayı, sosyal çevre ve arkadaşlık ilişkilerinizde bazı tamamlanma ve fark edişleri beraberinde getirebilir. Bazı arkadaşlıklar sonlanabilir ya da bu ilişkilerde yaşanan durumlar hayatınıza doğrudan etki edebilir.

18 Temmuz’da Merkür retrosu, iş, hizmet ve sağlık alanlarınızda gerçekleşiyor. Yeni bir işe başlamak, mevcut işi bırakmak ya da değişiklik yapmak gibi kararlarınız varsa, mümkünse 10 Ağustos’a kadar beklemeniz faydalı olacaktır. Aynı zamanda sağlığınızla ilgilenmeniz gereken konular da gündeme gelebilir.

24 Temmuz Yeniayı, bu alanlarda yeni kararlar almanız ve düzen kurmanız için size fırsatlar sunacak. Ancak başlangıçları retro sonrasına bırakmanız, daha sağlam adımlar atmanıza yardımcı olacaktır.


